# Aloita, lopeta, jatka, lisää, vähennä -ympyrä

Tässä retrospektiivitekniikassa hankitaan tiimiltä palautetta aikaisemmasta työskentely tavasta ja säädetään tiimin työskentelyä jatkossa palautetta hyödyntäen. Tekniikka ei vie paljoa aikaa, vaan pienelle tiimille jo 10 minuuttia on sopiva aika.

Tekniikassa kartongille piirretään ympyrä, joka jaetaan viiteen lohkoon; aloita, lopeta, jatka, lisää ja vähennä. Tiimin tarkoituksena on pohtia mitä hyviä työskentelytapoja tiimi voisi kokeilla, mitä tapoja voisi lisätä ja mitä jatkaa käyttäämään. Tulisi myös pohtia, mitä huonoja tapoja tulisi vähentää tai jättää kokonaan pois. Tavat kirjoitetaan ympyrän lohkoihin, niin että tiimi voi kommentoida niitä suullisesti.

Käytimme ohtun miniprojektitiimin ensimmäisen sprintin lopussa vastaavanlaista tekniikkaa. Emme etäyhteyden takia käyttäneet kartongille piirrettyä ympyrää, mutta kävimme suullisesti läpi mitä asioita tulisi jatkaa myös ensi sprintissä. Totesimme, että yhdessä tekeminen discordin äänikanavalla on tehokas keino. Näin, jos ongelmia syntyy, niiden ratkaisuja voi pohtia yhdessä.
